Isang Amerikanong industriyalista at pilantropo si John Davison Rockefeller , Sr. ( Hulyo 8 , 1839 - Mayo 23 , 1937 ) .
Binago ni Rockefeller ang industriya ng petrolyo at ipinaliwanag ang istraktura ng modernong pilantropya .
Noong 1870 , itinatag ni Rockefeller ang Standard Oil Company at pinatakbo ito hanggang magretiro siya sa mga huling taon ng 1890s .
Nagsimula ang Standard Oil kasosyo ang Ohio na binuo nina John D. Rockefeller , ang kapatid niyang si William Rockefeller , Henry Flagler , ang kimikong si Samuel Andrews , at ang kasosyong si Stephen V ; iningatan ni Rockefeller ang kanyang saping-puhunan at habang tumataas ang importansya ng gasolina , yumayaman siya hanggang naging pinakamayamang tao sa buong mundo ; siya rin ang unang bilyonaryo sa salaping dolyar sa Estados Unidos , at madalas na itinuturing na pinakamayamang tao sa kasaysayan .
Nakasuhan ng gawaing monopolistiko ang Standard Oil sa hukumang pederal at nasira ito noong 1911 .
Ginugol ni Rockefeller ang kanyang huling 40 taon sa pagpapahinga .
Ginugol niya ang kanyang yaman para gumawa ng moderno’t sistematikong pagtugon sa pilantropya na may kinalaman sa medisina , edukasyon at siyentipikong pananaliksik .
Ang kanyang mga naitatag na establisyimento ang nanguna sa pagpapaunlad ng_mga medikal na pananaliksik na naging instrumento sa pagsugpo sa mga hookworm at yellow fever .
Isa siyang tapat na Bautista at sinuportahan niya ang marami pang institusyon na may kinalaman sa simbahan sa abot ng kanyang makakaya .
Pinakasalan niya si Laura Celestia ( “ Cettie ” ) Spelman noong 1864 hanggang sa namatay ito .
Nagkaroon ng 4 na anak na babae at isang anak na lalaki na nagngangalang John D. Rockefeller , Jr. ang mag-asawang Rockefeller ; ang anak nilang lalaki ang napagkatiwalaang mangasiwa ng_mga naitatag nilang establisyimento .
Ipinanganak si Rockefeller sa Richford , New York at pangalawa sa anim na anak nina William Avery Rockefeller ( Nobyembre 13 , 1810 - Mayo 11 , 1906 ) at Eliza Davison ( Setyembre 12 , 1813 - Marso 28 , 1889 ) .
Binakas ng_mga dalubhasa sa palaangkanan ang lahi ni Rockefeller mula pa sa Aleman noong 1960s .
Taliwas sa pormal na moralidad ang kanyang ama na kilala rin bilang “ Big Bill ” at piniling mamuhay nang palabuy-laboy .
Ginugol ni Willian Avery Rockefeller ang kanyang buhay sa paggawa ng_mga mapanlinlang na pamamaraan para makaiwas sa mabibigat na gawain .
Dahil matagal nawala si Will , nahirapan si Eliza sa pagpapanatili ng katatagan ng kanilang pamilya sa_loob ng tahanan .
Inilarawan si Rockefeller ng kanyang mga kababata bilang isang artikulado , masistema at mahinahong tao .
Noong bata pa lamang siya , lumipat silang pamilya mula Cleveland patungong Moravia at noong taong 1851 , lumipat sila sa Owego kung saan pumasok siya sa Akademya ng Owego .
Noong 1853 , bumili ang kanyang pamilya ng bahay sa Strongville , isang bayan malapit sa Cleveland , Ohio .
16 na taong gulang siya nang matamo niya ang kanyang unang trabaho bilang isang kawani .
Noong mga panahong iyon , ipinangako niyang ibibigay niya ang 1/10 ng kanyang kikitain sa kawanggawa kapag nagretiro siya .
Sa pagwawakas ng Digmaang Sibil , naging isa sa limang pangunahing sentro ng pagdadalisay sa Estados Unidos ang Cleveland ( bukod pa sa Pittsburgh , Philadelphia , New York at ang rehiyon sa_hilagang-kanlurang Pennsylvania kung saan nagmula ang maraming langis ) .
Makalipas ang walong taon , noong 1870 , itinatag ni Rockefeller ang Standard Oil ng Ohio , na mabilis na naging pinakapinagkakakitaang refiner sa Cleveland .
Nang mapag-alamang may bentahe ang Standard Oil sa ilang bahagi ng gastos nito mula_sa mga lihim na diskuwento ng_mga naghahatid ng langis sa Cleveland , gumiit din ng parehong diskuwento ang_mga kakompetensya nitong mga refiner at agad namang tumalima ang_mga may-ari ng riles at tren .
Gayunpaman , patuloy na lumago ang Standard Oil at naging isa sa pinakamalaking embarkador ng langis at kerosina .
Matindi ang kumpetensya ng_mga may-ari ng riles at tren sa komersyo at sa kagustuhang gumawa ng kartel para makontrol ang bayad sa mga lulan nilang produkto , binuo nila ang South Improvement Company .
Papabor lamang raw si Rockefeller kung bibigyan nila ito ng pribilehiyo bilang isa sa pinakamalaking embarkador , kung saan kasama rito hindi lamang ang mataas na diskuwento para_sa kanyang produkto , kundi pati na rin ang diskuwento para_sa kargamento ng_mga kakumpetensyang produkto .
Parte ng nasabing sistema ang anunsyo tungkol_sa biglaang pagtaas ng singil para_sa mga kargamento .
Dinagsa ito ng maraming protesta na naging daan din upang mailantad ang parteng ito ng kasunduan ng Standard Oil .
Pinangunahan ng isa sa mga nangungunang refiner sa New York , ang Charles Pratt and Company na pinamumunuan nina Charles Pratt at Henry H. Rogers ang pagkontra sa planong ito ; hindi rin nagtagal , umurong ang_mga may-ari ng riles at tren .
Hindi nagpapigil si Rockfeller at ipinagpatuloy ang pagbili sa mga kakompetensyang refiner , pagpapahusay ng kakayahan ng kanyang mga operasyon , makakuha ng mas maraming diskuwento sa kargamento ng langis , talunin ang kanyang mga kakompetensya at bilhin ang_mga ito .
Sa_loob_ng anim na linggo noong 1872 , nakuha ng Standard Oil ang 22 sa 26 na kakompetensya nito sa Cleveland .
Sa paglaon , nakita rin ng dati niyang mga katunggali na sina Pratt at Rogers ang pagkawalang-saysay ng pagpapatuloy ng pakikipagkompetensya sa Standard Oil , at noong 1874 , gumawa sila ng lihim na kasunduan kasama ang_mga dati nilang katunggali .
Naging kasosyo ni Rockfeller sina Pratt at Rogers .
Naging isa sa mga susi ni Rockefeller si Roger , partikular , sa pagtatatag ng Standard Oil Trust .
Ang anak ni Pratt na si Charles Millard Pratt ang naging kalihim ng Standard Oil .
Para_sa karamihan ng kanyang mga kakumpetensya , ipinapakita ni Rockefeller sa kanila ang kanyang mga libro para malaman nila kung ano ang balak ng_mga ito at pagkatapos noon ay inaalok nila ang_mga ito nang marangal .
Kapag tinanggihan nila ang alok niya , sinabi niya sa kanila na dadalhin niya ang_mga ito sa pagkalugi at saka niya bibilhin ang_mga ari-arian ng_mga ito sa mas murang halaga sa subasta .
Unti-unting nakuha ng Standard Oil ang halos kumpletong kontrol sa produksyon ng langis sa Estados Unidos .
Sa mga oras na iyon , maraming lehislatura ang nahirapang mag-ingkorpora sa isang estado habang nangangasiwa sa kabila .
Bilang_resulta , nagmay-ari ng hiwalay na kompanya si Rockefeller at ang kanyang mga kasosyo sa dose-dosenang mga estado na lalong nagpahirap sa pangangasiwa ng buong kalakaran .
Noong 1882 , gumawa ng makabagong anyo ng sosyohan ang_mga abugado ni Rockefeller para papag-isahin ang kanilang mga ari-arian na naging daan para maitaguyod ang Standard Oil Trust .
Nakahatak ng maraming atensyon ang laki at yaman ng nasabing sosyohan .
Sa_kabila_ng pagpapabuti ng kalidad at kapakinabangan ng_mga produkto ng kerosina habang pinapababa nang malaki ang presyo ng_mga ito sa publiko ( ang presyo ng kerosina ay bumagsak nang halos 80 % sa_ilalim_ng pamamahala ng kompanya ) , nakalikha ng matinding usapin ang_mga pamamaraang pangnegosyo ng Standard Oil .
Nakatanggap ng maraming batikos ang kompanya mula_sa mga mamamahayag at mga pulitiko habang umiiral ito ; kasama rito ang_mga monopolistikong pamamaraan ng kompanya , na nagpalakas sa kilusang tumutuligsa sa samahan ng_mga kompanyang ito .
Ang pagkalimbag ng The History_of_the_Standard Oil Company noong 1904 ni Ida Tarbell , nangungunang tagapagbunyag ng_mga pakanang pulitiko , ang naging isa sa pinakamabisang atake kay Rockefeller at sa kanyang kumpanya .
Kahit alam niyang magdudulot ng malaking dagok sa kumpanya ang kanyang mga inilathala , inamin ni Tarbell na nagulat din siya sa tindi ng kinalabasan nito .
Hindi ako nagkaroon ng sama ng loob sa kanilang laki at yaman , hindi rin ako tumutol sa kanilang samahan .
Sa aking palagay , kailangan nilang magsama-sama , magpalaki at magpayaman hanggang kaya nila , ngunit sa_pamamagitan lamang ng lehitimong pamamaraan .
Pero hindi sila lumaro nang patas , na naging dahilan ng pagkasira ng katanyagan nila para_sa akin .
( Natanggal ang ama ni Tarbell sa kalakaran ng langis noong naitatag ang South Improvement Company . )
Masigla sa pagpapasa ng_mga batas na tumutuligsa sa samahan ang estado ng Ohio , at di naglaon , pilit na naihiwalay ang Standard Oil ng Ohio mula_sa kasamahan nitong mga kompanya noong 1892 , na naging daan sa pagkabuwag ng samahan .
Ipinagpatuloy ni Rockefeller ang pagpapatibay sa kanyang mga nakukuhang interes mula_sa langis sa New Jersey sa abot ng kanyang makakaya ; noong 1899 , binago ng kompanya ang_mga alituntunin nito upang mabisang mapayagan ang muling pagbuo ng samahan ng_mga kompanyang ito bilang kompanyang isa lang ang nagmamay-ari .
Di naglaon , nanggagaling na sa Standard Oil ang 90 % ng_mga produktong kerosina sa merkado .
Noong 1896 , tinanggal ni Rockefeller ang lahat ng patakaran na may kinalaman sa mga bagay tungkol_sa Standard Oil ; gayunpaman , pinanatili niya ang kanyang nominal na titulo bilang presidente hanggang 1911 ; pinanatili niya rin ang kanyang mga saping-puhunan .
Sa taong 1911 , idineklara ng Korte Suprema ng Estados Unidos na nagsimula ang Standard Oil , na mayroon pang 64 % na bahagi sa merkado sa mga panahong iyon , sa ilegal at monopostikong pamamaraan at naatasang buwagin ito sa 34 na bagong kompanya .
Kabilang dito ang Continental Oil , na naging Conoco ; Standard_of_Indiana , na naging Amoco , Standard_of_California , na naging Chevron , Standard_of_New_Jersey , na naging Esso ( at naging Exxon kinalaunan ) ; Standard_of_New_York , na naging Mobil ; at Standard_of_Ohio , na naging Sihio .
Mayroong saping-puhunan si Rockefell , na bihirang magbenta ng kanyang mga bahagi , sa lahat ng_mga ito .
Mula pa sa pinakauna niyang sweldo , ibinabahagi na ni Rockefeller ang sampung porsyento ng kanyang kinikita sa simbahan .
Mas naging mapagbigay siya nang siya ay mas yumayaman , lalo na sa mga bagay na may kinalaman sa edukasyon at pampublikong kalusugan , at para rin sa pangunahing agham at sa sining .
Naging tagapayo niya si Frederick T. Gates matapos ang taong 1891 , at matapos ang 1897 , naging tagapayo niya rin ang kanyang anak na lalaki .
Pinayuhan rin siya ni Swami Vivekananda na gamitin ang kanyang pera para_sa kapakanan ng mundo .
Naniwala si Rockefeller sa Kilusang Pangkahusayan , na nagsasabing ( putol po ang bahaging ito ng line 60 ) .
Nililikha niya at ng kanyang mga tagapayo ang kondisyunal na kaloob na inuubliga ang_mga tatanggap nito na “ ugatin ang institusyon sa pagkagiliw ng mas maraming tao hangga’t maari na , bilang tagapag-ambag , maging maaalalahin sa ganang sarili , at maging kabilang sa mga taong maingat na ibinibigay ang kanilang interes at kooperasyon sa mga institusyon pagkatapos .
Noong 1884 , naglaan siya ng malaking pondo para_sa isang kolehiyo sa Atlanta para_sa mga kababaihang Afrikano-amerikano na naging Kolehiyo ng Spelman ( ipinangalan sa kamag-anak ni Rockefeller na isang masigasig na abolisyonista bago naganap ang Digmaang Sibil .
Ang Rockefeller Hall , na ipinangalan sa kanya , ang pinakamatandang gusali sa kampus ng Spelman .
Nagbigay din si Rockefeller ng sapat na donasyon sa Unibersidad ng Denison at sa iba pang kolehiyong Bautista .
Nagbigay si Rockefeller ng 80 milyong dolyar sa Unibersidad ng Chicago sa_ilalim_ng pamumuno ni William Rainey Harper , at naging isang sikat at prestihiyosong institusyon ang dating maliit na kolehiyong Bautista sa taong 1900 .
Naitatag ang kanyang Konseho ng Pangunahing Edukasyon noong 1902 at naglayong itaguyod ang edukasyon sa lahat ng antas saan mang dako ng bansa .
Mas lalong naging aktibo ito sa pagsuporta sa mga paaralan ng_mga itim sa Timog .
Ang pagpopondo ng_mga rekomendasyon ng Flexner Report noong 1910 ang nagdulot ng pinakamabisang epekto nito , na pinondohan ng Carnegie Foundation_for_the_Advancement_of_Teaching ; binago nito nang lubusan ang pag-aaral ng medisina sa Estados Unidos .
Nagbigay din ng suportang pinansyal si Rockefeller sa Yale , Harvard , Columbia , Brown , Bryn Mawr , Wesley at Vasaar .
Sa_kabila_ng kanyang personal na kagustuhan para_sa homyopatya , naging isa sa pinakamatinding tagatangkilik si Rockefeller ng medikal na agham sa patnubay ni Gates.
Noong 1901 , itinatag ni Rockefeller Institute_for_Medical_Research sa New York .
Nabago ang pangalan nito sa Unibersidad ni Rockefeller noong 1965 , matapos ang pagpapalawak ng misyon nito upang magdagdag ng edukasyon para_sa mga gradwado .
Mayroong itong koneksyon sa 23 Nobel laureate .
Itinatag niya ang Rockefeller Sanitary Commission noong 1909 , isang samahan na sumusugpo sa sakit na nanggagaling sa mga hookworm na matagal nang pumepeste sa_katimugan ng Amerca .
Itinatag ang Rockefeller Foundation noong 1913 upang ipagpatuloy at palawakin ang saklaw ng gawain ng Sanitary Commission , na isinara noong 1915.
Nagbigay ng halos 250 milyong dolyar sa institusyong iyon , na nakatuon sa pampublikong kalusugan , medikal na pagsasanay , at sa sining .
Pinagkalooban nito ang Paaralan ng Kalinisan at Pampublikong Kalusugan ni John Hopkins , ang una sa uri nito .
Ginawa nitong isang mahusay na institusyon ang Kolehiyong Medikal ng Peking Union , tumulong sa mga biktima ng Unang Digmaang Pandaigdig , at nagawa nitong pag-aralin ng relasyong pang-industriya si William Lyon Mackenzie King ng Canada .
Sumuporta sa mga gawaing may kinalaman sa araling panlipunan ang ika-apat sa pangunahing pilantropoya ni Rockefeller , ang Laura Spelman Rockefeller Memorial Foundation , na naitatag noong 1918 ; naging bahagi ito ng Rockefeller Foundation kinalaunan .
Gayunpaman , sabi ng marami , namigay daw si Rockefeller ng 550 milyong dolyar .
Kakaiba lang , pinakanakilala si Rockefeller sa kinalaunan ng kanyang buhay sa kinagawian nitong pagbibigay ng sampung sentimo sa mga bata saan man siya magpunta .
Nagbibigay rin siya ng sampung sentimo bilang mapaglarong kilos sa mga kalalakihang tulad_ng tire mogul na si Harvey Firestone at si Pangulong Hoover .
Sa panahon ng Matinding Depresyon , lumipat si Rockefeller sa pagbibigay ng singko sentimo sa halip na sampu .
Buong paninindigang sinabi ni Rockefeller noong bata pa lamang siya na ang kumita ng 100,000 dolyar at mabuhay ng 100 taon ang dalawang matinding ambisyon niya .
Namatay si Rockefeller sa sakit na arteriosclerosis noong May 23 , 1937 , dalawang buwan bago ang kanyang ika-98 na kaarawan , sa Casements , na kanyang tahanan sa Ormond Beach , Florida .
Inilibing siya sa Lake View Cemetery sa Cleveland .
Nagkaroon si Rockefeller ng mahaba at kontrobersyal na karera sa industriya na sinundan din ng mahabang karera sa pilantropya .
Halo ng lahat ng kanyang mga karanasan at kung paano siya tingnan ng kanyang mga kapanabayan ang kanyang naging imahe .
Marami sa kanyang mga kapanabayan kabilang na ang dati niyang mga kakumpitensya ang naghirap , ngunit marami rin ang nagbenta para_sa kita ( o isang kumikitang istaka sa Standard Oil , dahil nga madalas ialok ni Rockefeller ang kanyang mga parte bilang kabayaran sa isang negosyo ) , at kakaunti ang yumaman bilang mga tagapamahala at gayundin bilang mga may-ari sa Standard Oil .
Kabilang din dito ang ilang mga pulitiko at manunulat na naghain ng interes kay Rockefeller , at may ilan ding bumuo ng kanilang karera sa_pamamagitan_ng pagsalungat kay Rockefeller at sa mga “ magnanakaw na baron ” .
Sa_kabila_ng iba't_ibang aspeto ng kanyang bukas na buhay , maaaring pangkaraniwan siyang maalala sa pagkakaroon niya ng malaking kayamanan .
Noong 1902 , isang tala ng kuwenta ang nagpakita na sa 101 bilyong dolyar na kabuuang kita ng bansa sa taong iyon , 200 milyong dolyar dito ang nagmula kay Rockefeller .
Patuloy na lumaki ang kanyang kita ( kasabay ng pag-unlad ng ekonomiya ng US ) nang tumaas ang pangangailangan sa gasoline , na umabot ng halos 900 milyong dolyar sa bisperas ng WW1 , kasama ang makabuluhang interes sa pagbabangko , pagpapadala , pagmimina , mga riles ng tren , at iba pang mga industriya .
Nang siya ay namatay noong 1937 , napunta ang natitirang kayamanan ni Rockefeller , na tinatayang aabot sa 1.4 bilyong dolyar , sa mga pinagkakatiwalaang tagapangasiwa .
Madaling maitatalaga si Rockefeller bilang pinakamayamang tao sa kasaysayan nang dahil_sa kabubuang kita niya sa mga huling dekada ng kanyang buhay .
Sa tala ng ekonomiya ng Estados Unidos , wala pa sa pinakamayayamang Amerikano - na si Bill Gates o si Sam Walton - ang kayang tumapat sa yaman niya .
Patuloy sa pagpopondo sa pilantropyang pampamilya , pangkomersyo , at maging sa mga naghahangad sa pulitika sa buong ika-20 siglo ang kayamanan ni Rockefeller na ibinahagi na parang isang sistema ng karidad at pagpapautang .
Isang nangungunang tagabangko sa New York ang apo niyang si David Rockefeller , na lagpas 20 taon nang nagsisilbi bilang CEO ng Chase Manhattan ( bahagi na ngayon ng JP Morgan Chase ) .
Isang Republikanong gobernador ng New York ang isa niya pang apo na si Neslon A. Rockefeller at siya ring ika-41 na bise presidente ng Estados Unidos .
Nagsilbi ring isang Republikanong gobernador ng Arkansas ang ikatlo niyang apo na si Winthrop Rockefeller .
Kasalukuyang isang Demokratikong senador galing kanlurang Virginia ang kanyang apo sa tuhod na si John D. “ Jay ” Rockefeller IV , at nagsilbi ng sampung taon bilang Tenyente Heneral ng Arkansas ang isa pa niyang apo na si Winthrop Paul Rockefeller .

