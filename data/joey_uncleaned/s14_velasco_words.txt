Isang probinsya ang Cebu ( Cebuano : Sugbo ) sa Pilipinas na binubuo ng Cebu Island at 167 pang isla na nakapalibot dito .
Matatagpuan ito sa_silangan ng Negros , sa_kanluran ng Leyte at mga isla ng Bohol .
Isang mahaba at makitid na isla ang Cebu na umaabot sa 225 kilometro ang haba mula_hilaga hanggang timog , napapalibutan din ito ng 167 na mas maliliit na mga karatig na isla , kung saan kabilang dito ang Mactan , Bantayan , Malapascua , Olango at mga isla ng Camotes .
May makitid na mga baybayin , talampas ng mga apog , at mga kapatagan sa may baybayin ang Cebu .
Mayroon din itong mga pahilig na burol at mga di pantay-pantay na bulubundukin na binabagtas ang hilaga at timog na kahabaan ng isla .
Umaabot sa mahigit na 1000 metro ang taas ng_mga pinakamatataas na bundok sa Cebu .
Maaaring makakita ng_mga patag na lagay ng lupa sa_lungsod ng Bogo at sa mga bayan ng San Remigio , Medellin at Daanbantayan na nasa_hilagang rehiyon ng probinsya .
Cebu City ang kabisera nito , ang pinakamatandang lungsod sa Pilipinas na bumubuo sa bahagi ng Cebu Metropolitan Area kasama ang apat na karatig-lungsod kung saan kabilang dito ang Danao City , Lapu-Lapu City , Mandaue City at Talisay City at ang walo pang ibang munisipyo .
Pangalawa sa pinakamataong paliparan sa Pilipinas ang Mactan-Cebu International Airport na matatagpuan sa isla ng Mactan .
Isa sa pinakamaunlad na probinsya ang Cebu sa Pilipinas kung saan ang Cebu ang pangunahing sentro ng kalakalan , edukasyon , at industriya sa Visayas .
Pinangalanan ng Condé Nast Traveler Magazine ang Cebu bilang pampito sa pinakamagandang isla na pinapapasyalan sa Karagatang Indyo-Asya na rehiyon noong 2007 , at pangwalong pinakamagandang Asya-Pasipikong isla na pinapapasyalan noong  2005 , pampito noong 2004 at noong 2009 .
2,440,120 ang populasyon ng Cebu noong 2007 , at 799,762 na bilang ng tao sa pinakamalaking lungsod nito , o mas mahigit pa sa isang-katlo ng buong populasyon ng probinsya .
Cebuano ang opisyal na wika na sinasalita sa Cebu at isinasalita rin ito sa halos lahat ng pook sa Visayas , kabilang dito ang Bohol , Kanlurang Leyte , Negros Oriental at ilan sa mga probinsya ng Mindanao ( Bukidnon , Agusan_del_Norte , Agusan_del_Sur , Davao_del_Norte , Davao_del_Sur , Davao Oriental , Davao City , Zamboanga_del_Norte , Zamboanga_del_Sur , Zamboanga Sibugay , Lanao_del_Norte , Misamis Oriental , Misamis Occidental , Camiguin , Compostela Valley , Timog Cotabato at Sarangani )
Nangingibabaw ang kabataan sa populasyon ng Central Visayas na may 37 porsyento ng populasyon ang nasa 10 taong gulang pababa .
Matibay na ebidensya ito dahil_sa napakalawak na pundasyon sa populasyong tagilo sa rehiyon na nanaig noong 1970 ngunit sa pabagsak na kalagayan .
Bumaba ng 2.29 na porsyento ang proporsyon ng populasyong sambahayan ng edad 15 pababa na inilathala noong 1980 hanggang 1995 .
Sa_kabaliktaran , naobserbahan na tumaas ng 3.06 na porsyento ang grupo na nasa edad 15 - 64 sa panahon ng parehong kapanahunan .
Pumantay ang bilang ng_mga kalalakihan at mga kababaihan sa populasyon ng rehiyon .
Ganoon pa man , mas mabilis ang pagtaas ng populasyon ng_mga kalalakihan kung ikukumpara sa populasyon ng_mga kababaihan sa rehiyon .
Ang_mga Katolikong Romano ang karamihan ng populasyon dito , mayroon ding ilang mga tagasunod ang Islam , Buddhism , at Hinduism .
Idinambana at pinagpitaganan sa Basilika ng Santo Niño ang imahen ni Santo Niño de Cebú ( Holy Child ng Cebu ) , ang pinakamatandang imaheng Kristyano sa Pilipinas .
Ayon_sa mga makasaysayang dokumento ng Pilipinas , ibinigay ng isang Portuges na manggagalugad na si Ferdinand Magellan sa asawa ng Raha ng Cebu ang rebulto ni Santo Niño ( Holy Child ) .
Nilarawan ang pagkakaibigan sa kultural na kaganapan sa Cebu , ang Sinulog kung saan mayroong parada sa daanan at malalakas na palo ng tambol na pinangungunahan ng misang Kristyano na ipinagdiriwang tuwing ikatlong linggo ng Enero .
Mayroong Romanong Katolikong Arkdyosis at karamihan sa mga pangunahing simbahan ang Cebu , kabilang dito ang Basilica_Minor_del_Santo_Niño_de_Cebu , Cebu Metropolitan Cathedral , Santo Rosario Parish Church , San José-Recoletos Church , Sacred Heart Church , Archdiocesan Shrine_of_Our_Lady_of_Lourdes , National_Shrine_of_Our_Lady_of_the_Rule , National_Shrine_of_Saint_Joseph , Archdiocesan_Shrine_of_Our_Lady_of_Guadalupe_of_Cebu at ang iba pang Kristyanong simbahan , pati rin ang ilang mga di-Katolikong simbahan , mga moske , at mga templo .
Kahit na dalawa ang opisyal na panahon ng Cebu , ang tagtuyo at tag-ulan , hindi masyadong malakas ang ulan at karaniwang umaabot sa 100 milimetrong patak ng ulan kada buwan .
Kadalasang dumarating ang tag-ulan tuwing Hunyo hanggang Disyembre , habang dumarating naman ang tagtuyot mula Enero hanggang Mayo .
Pinakamalakas ang ulan sa mga buwan ng Hunyo at Hulyo .
Umaabot sa taas na 36 degree celcius ang temperatura ng Cebu mula Marso hanggang Mayo , at umaabot hanggang 18 degree ang lamig ng temperatura sa mga bundok sa malamig na panahon mula Oktubre hanggang Enero .
Humigit-kumulang ng 24 - 32 degree celcius ang temperatura ng Cebu , at hindi ito nagbabago maliban sa buwan ng Mayo , na siyang pinakamainit na buwan .
Humigit-kumulang ng 70 - 80 porsyento ang alinsangan sa Cebu .
Noong kalagitnaan ng ika-13 at ika-16 na siglo kinikilala pa ang Cebu bilang Zubu ( o Sugbo ) na isang isla na tinitirahan ng_mga Hindu , animist at Muslim na pinamumunuan ng_mga Raja at Datu .
Kaharian ito ng_mga lumipas na Rajahnate ng Cebu .
Umiral na ang Rajahnate ng Cebu na kaharian ng_mga katutubo bago pa dumating ang_mga Espanyol .
Itinatag ito ni Sri ’ Lumay ’ na kinikilala rin bilang si ‘ Rajamuda Lumaya ’ ,  na sumalakay sa Sumatra sa India at isang katutubong prinsipe ng dinastya ng Chola .
Ipinadala siya ng Maharajah upang maitatag ang himpilan ng_mga ipapadalang pwersa upang pasukuin ang_mga lokal na kaharian , pero nagrebelde siya at nagtatag ng sariling malayang Rajahnate .
Itinatag ang panahon ng eksplorasyon at kolonyalismo ng_mga Espanyol sa pagdating ng Portuges na manggagalugad na si Ferdinand Magellan noong 1521 .
Inialok ni Magellan ang serbisyo kay haring Charles ng Espanya dahil_sa pagkawala ng pabor niya kay haring Manuel I ng Portugal sa plano na maabot ang Spice Islands , ang paglalayag patungong kanluran ng Europa .
Pinamunuan ni Magellan ang limang barko na mayroong 250 na kawan mula_sa kuta ng Espanya ng Sanlúcar_de_Barrameda na papunta_sa Timog-Silangang Asya sa_pamamagitan_ng mga Amerika at Karagatang Pasipiko noong ika-20 ng Septyembre , 1519 .
Nakarating sila ng Pilipinas noong ika-16 ng Marso , 1521 .
Sinabi ng hari ng_mga Mazaua na si Rajah Kolambu ng maglayag sila patungong Cebu , kung saan pwede silang makipagkalakalan na may mga kasunduan .
Pagdating sa Cebu City , kinaibigan nila Magellan at ng tagasaling si Enrique ng Malacca si Rajah Humabon o Hari ng Cebu , at kinuha nila ang kalooban ng_mga katutubo para_kay Charles I ng Espanya .
Nabigyan ng_mga Kristyanong pangalan sina Humabon at ang asawa niya at bininyagan bilang sina Carlos at Juana .
Ipinakita sa katutubong reyna ng Cebu ang Santo Niño , bilang simbolo ng kapayapaan at pagkakaibigan ng_mga Espanyol at mga Cebuano .
Nagtayo ng krus si Magellan na gawa sa kahoy sa_baybayin ng Cebu noong ika-14 ng Abril .
Pagkatapos , nabinyagan ang halos 700 kataong tagaisla .
Hindi lumaon , nalaman ni Magellan na isang karibal ng_mga Raha ng Cebu , isang katutubong hari sa karatig ng Mactan Island , si Datu Lapu-Lapu .
Inakalang pinaglalabanan nila Humabon at Lapu-Lapu ang pagpigil sa umuunlad na kalakalan sa_loob ng pook .
Noong ika-27 ng Abril , naganap ang labanan sa Mactan kung saan natalo ang_mga Espanyol at kung saan napatay si Magellan ng_mga katutubo sa Mactan Island .
Ayon_sa isang Italyanong mananalaysay at tagapagtala ng_mga makasaysayang kaganapan na si Antonio Pigafetta , hindi na nakuhang muli ang katawan ni Magellan sa_kabila_ng pagsisikap na ipagpalit ito sa mga pampalasa at mga alahas .
Pumusisyon si Juan Sebastián Elcano bilang kapitan ng ekspedisyon at naglayag ang hukbong-dagat pabalik ng Espanya , isang paglalayag sa_paligid ng sandaigdig .
Nagbahagi ng maraming kwento ang_mga nakaligtas sa ekspedisyon ni Magellan tungkol_sa mabagsik na isla sa East Indies noong makabalik na sila sa Espanya .
Dahil_dito , ipinadala ang ilang ekspedisyon ng Espanyol sa mga isla ngunit nabigo ang lahat ng_mga ito .
Noong 1564 , sa pamumuno ni Miguel López_de_Legazpi naglayag papuntang Mexico ang_mga manggagalugad na Espanyol , nakarating sila noong 1565 at dito’y nagtatag sila ng isang kolonya .
Kinalaban ang_mga Espanyol si Haring Raja Tupas at sinakop ang kanyang teritoryo .
Nagtatag ng_mga tirahan , ipinayabong ang kalakalan , at muling pinangalanan ang isla ng “ Villa_del_Santíssimo Nombre_de_Jesús " ( Town_of_the_Most_Holy_Name_of_Jesus ) ang_mga Espanyol .
Naging unang tirahan ng_mga Europeyano ang Cebu na itinatag ng Spanish Cortés sa Pilipinas .
Itinatag ang unang palimbagan ( " Imprenta_de_Escondrillas_y_Cia " ) noong 1873 at 1880 , itinatag ang Colegio_de_la_Inmaculada Concepcion ( College_of_the_Immaculate_Conception ) at nagsimulang maglimbag ang unang pahayagan na The Bulletin_of_Cebu ( " El_Boletin_de_Cebú " ) noong 1886 .
Sumuko ang_mga nasa isla sa America pagkatapos ng Spanish-American War at ng Philippine-American War .
Noong 1901 , pinamahalaan ang Cebu ng Amerika sa_loob_ng maikling panahon , bagamat naging arkiladong probinsya ito noong ika-24 ng Pebrero , malaya naman itong pinamahalaan ng_mga Pilipinong pulitiko .
Bilang isa sa mga mataong pulo ang Cebu sa Pilipinas , nagsilbi itong himpilan ng_mga Hapon sa panahon ng kanilang pananakop noong World War II kung saan nagsimulang lumapag sa lupain ng Pilipinas ang_mga sundalong Hapones noong Abril 1942 .
Muling itinatag ang ikatlo , ikawalo , ikawalumpu’t dalawa , at ikawalumpu’t limang Infantry Division_of_the_Philippine Commonwealth Army noong 1942 hanggang 1946 at muling ding itinatag ang ika-walong Infantry Regiment_of_the_Philippine Constabulary sa pangkalahatang punong himpilan ng militar at sa mga kampo ng militar na nakahimpil sa Lungsod ng Cebu at Probinsya ng Cebu noong 1944 hanggang 1946 . Dito inumpisahan ng_mga Anti-Japanese ang operasyon ng_mga militar sa Cebu noong Abril 1942 hanggang Septyembre 1945 at sa pagtulong sa mga Gerilyang Cebuanoat lumaban sa mga hukbo ng Japanese Imperial .
Pagkalipas ng halos tatlong taon , noong Marso 1945 , magkasamang muling sinakop ng pinagsamang pwersa ng hukbo ng_mga Pilipino at Amerikano ang isla sa panahon ng kalayaan ng Pilipinas .
Pinamunuan ng isang Amerikano na si James Cushing ang_mga grupo ng Gerilyang Cebuano at pinarangalan siya sa pagtatag ng Koga Papers na sinasabing nagpabago sa mga plano ng_mga Amerikano na kunin muli ang Pilipinas mula_sa pananakop ng_mga Hapon noong 1944 , sa_pamamagitan_ng pagtulong sa pagsasanib-pwersa ng Amerika Philippine Commonwealth Army na pasukin ang Cebu noong 1945 .
Nakamit ng isla ang kalayaan sa sumunod na taon mula_sa kolonyal na pamamahala noong 1946 .
May regular na lipad ang_mga eroplano ng Mactan - Cebu International Airport sa Mactan Islands na diretsong patungo_sa Hong Kong , Singapore , Busan - Gimhae at Seoul - Incheon ( South Korea ) , Tokyo - Narita ( Japan ) , at Doha ( Qatar ) .
Sa pagtaas ng bilang ng_mga linggo-linggong pandaigdigang paglipad mula at papunta_sa Mactan International Airport , ipinanukala ang isang makabagong pandaigdigang terminal .
Ang Cebu International Port ang may pinakamalaking daungan sa grupo ng_mga isla sa Visayas .
May mga distrito ng negosyo ang Cebu na nakakaakit ng iba’t_ibang industriya .
Kasama dito , ang Cebu Business Park , isa sa nangungunang negosyo at sentro ng pananalapi sa Cebu City .
Malapit dito ang Asia town IT Park na itinayo sa dating lokasyon ng Lahug Airport ( dating paliparan ng Cebu bago ang Mactan International Airport ) , may kinalaman sa information technology tulad_ng software development , telecommunications , engineering research at mga development centers , business process outsourcing , kasama na ang ilan sa mga call centers at iba pang negosyong pang-industriya ang isa pang uri ng negosyo na inaalok sa distritong ito . 
Ang South Road Properties Special Economic Zone sa_katimugang bahagi ng lungsod , isang malawak na nabawing lupain .
Sentro ito ng real estate na tatayuan ng business district , lugar para_sa turismo at pangkabuhayan na ipinareho sa Mactan Export Processing Zone na malapit sa Mactan Island .
Umaabot mula Cebu City hanggang Talisay na tumatagos sa bahagi ang bagong South Coastal Highway .
Dadaan sa_ilalim_ng Plaza Independencia ang isang 1.2 kilometrong lagusan na kasalukuyang ginagawa sa unahan ng highway sa Cebu City para idugtong ito sa Sergio Osmeña Avenue na babagtas patungong North Reclamation Area .
Maliban sa mga pagbabago , kapansin-pansin pa rin ang kahirapan sa buong lungsod , na may mangangalakal sa halos lahat ng gilid ng kalsada at malilit na tindahan ( Sari-sari ) para_sa pagbebenta ng_mga pangunahing grocery items na tinitingi .
Kadalasang gawa na mahina at pinakasimpleng mga materyales ang_mga bahay .
Hindi sapat ang_mga kalsada sa tapat ng_mga kabahayan ( Barangays ) para_sa laki ng populasyon sa lungsod at dami ng_mga kotse na nagpapadagdag pa ang sobrang trapiko at sukdulang bagal ng galaw sa oras ng trabaho .
Nakakatanggap ng kuryente ang lungsod mula_sa interconnection grid sa Leyte at Negros Geothermal Power Plants na siya ring nagbibigay ng malaking suplay ng kuryente sa Visayan Islands .
Mayroon ding mga power plant na pinapatakbo ng uling .
Ang Visayas Electric Company ang nagpapamahagi ng kuryente .
Sagana ang lungsod sa mga pasilidad ng telekomunikasyon na ibinibigay ng ilan sa mga pinakamalalaking kumpanya ng telekomunikasyon sa bansa .
Nagagamit na rin ang_mga koneksyon sa internet .
Nasa Cebu ang humigit-kumulang 80 % na mga lokal na padalahan .
Ang malawak na pandaigdigang pasilidad ng_mga daungan , ang lapit nito sa Intra-Asiam shipping at daanang paliparan ang_mga pangunahing dahilan na nagbubunga ng_mga multinational na kumpanya tulad : Convergys , JP Morgan Chase & Co. , Mitsumi , BMC Group , Pentax , Marine Colloids , Fairchild Semiconductor , Tsuneishi Heavy Industries , Muramoto Audio-Visual , Lexmark International , Asahi Optical , Teradyne , NEC Technologies , Timex , Olympus Optical , United Technologies , Maithland-Smith , at Taiyo-Yuden para makilala sila sa pangunahing isla at sa Mactan .
Kilala ang Cebu sa mga linya na hindi pang-agrikultura at isa ito sa mga may pinakamasipag na manggagawa sa bansa .
Ang maraming lokal at banyagang turista na dumarating , heyograpikong lokasyon , madaling puntahan at likas na yaman ang siyang tumutulong sa pag-unlad ng Cebu na may pinakamahusay na talaan ng industriya at ang ekonomiya ng Cebu ang pinakamabilis na umunlad sa Pilipinas .
Namamalagi sa Cebu ang ilan sa mga pambansa at pandaigdigang korporasyon sa Cebu katulad_ng AAA Commercial Broker & Consultancy Inc , Ayala Corporation , JobsDB.com , Gaisano Group_of_Companies , Aboitiz Group_of_Companies , WG&A , Norkis Group_of_Companies , Bigfoot International , Affiliated Computer Services ( isang Xerox Company ) , Lexmark Philippines Inc. , at Lhuillier Jewellers maliban sa iba pa .
Sa kasalukuyan , isa sa pinakamatrabaho ang pandaigdigang daungan ( karga at lalagyanan ) ng Cebu sa bansa .
Sa paglipas ng panahon lumawak ang_mga Homegrown brands sa Syudad at naging matagumpay ito sa pambansa at pandaigdigang kalakalan katulad_ng Penshoppe , Oxygen , Loalde at Island Souvenirs .
Lumawak sa_labas ng lungsod at probinsya ang iba pang mga homegrown brand kabilang sa mga ito ang BO's Coffee Club , Julie's Bakeshop , Orange Brutus , Mother's Fried Chicken at iba pang mga negosyo .
Pinangalanan ang Cebu bilang kapital sa pagawaan ng_mga muwebles sa Pilipinas dahil_sa mabilisang paglawak ng industriya ng muwebles dito .
Naghahangad ang Kagawaran ng Kalakal at Industriya na maiangat ang ekonomiya ng Cebu , matulungan ang_mga maliliit at katamtamang negosyo at ang_mga SME kung saan may kalidad na panluiwas ang_mga produkto nito ang_mga pangunahing layunin nito .
Nagiging IT hub na may maraming kumpanaya , mapalokal man o pandaigdigan ang Cebu kung saan tinatatag din nila ang kanilang mga punong himpilan .
Naging lugar para_sa mga iba’t_ibang sentro ng tawagan at mga BPO ang lungsod .
Isang samahan ng_mga negosyante ang Cebu Chamber_of_Commerce_and_Industry sa Cebu na bumabalanse sa paglaki ng ekonomiya ng teknolohiya sa impormasyon at komunikasyon , at may layong gawing itong permanenteng pamumuhunan sa ICT , software at e-service hub sa_Timog-Silangang Asya .
Nakagawa ng maraming tagapagpadala ang_mga kumpanya ng pagawaan ng_mga barko na umaabot sa bigat na 70,000 metric tons deadweight ( DWT ) at mga gawang mabibilis na barko na may dobleng katawan .
Nagsisilbing palatandaan ang Cebu International Convention Centre sa pagkilala ng Mandaue City ang pagkakabilang nito sa pandaigdigang kalakalan .
Bilang lugar na pagdarausan ng ika-12 ASEAN summit , nagpatuloy ang lungsod sa pagtatatag ng_mga importanteng papel sa pandaigdigang relasyong pang-industriya , na siyang nagiging sentro ng pag-angat at pagpapalakas ng layunin nito bilang sentro ng kaunlaran sa probinsya ng Cebu .
Nagsisimula sa Grade 1 hanggang Grade 6 ang Paaralang Elemertarya sa Pilipinas .
Pag nakatapos na sa paaralang elementarya , papasok naman ng hayskul na may apat na taong programa .
Pangunahing institusyong pang-edukasyon ang Cebu sa_gitnang rehiyon ng bansa .
Mayroon ding iilang malalaking unibersidad na may kanya-kanyang sangay ng kolehiyo sa buong Cebu City at mahigit sa isang dosena ang_mga eskwelahan at unibersidad na may pagdadalubhasa sa mga kursong Medisina , Inhinyero , Nautical courses , Nursing , Law , Commerce , Education , Computer at IT at iba pang mga propesyon .
Ang University_of_San_Carlos , University_of_the_Philippines Cebu College , University_of_San_Jose-Recoletos , Cebu Normal University , University_of_Cebu , University_of_Southern Philippines Foundation , Southwestern University , at ang University_of_the_Visayas ang_mga pinakaprominenteng Unibersidad sa Cebu City .
Nakatayo sa Cebu Boardwalk ang Cebu Doctors' University ( dating Cebu Doctors' College ) , ang tanging unibersidad na pang-medisna sa bansa na malapit sa Mandaue City .
Naiangat ito katayuan ng unibersidad noong Nobyembre taong 2004 .
Pinakabagong unibersisdad ang Cebu Institute_of_Technology - University ( dating Cebu_Institute_of_Technology ) na nasa N. Bacalso Ave. at ang Cebu Technological University ( dating Cebu State College_of_Science_and_Technology ) na matatagpuan sa M.J. Cuenco Avenue cor. R. Palma Street , Cebu City .
Iniangat din ang katayuan ng CIT-U at CTU bilang unibersidad noong taong 2010 .
Itinatag sa Mactan Island ang The International Academy_of_Film_and_Television noong 2004 , ang kauna-unahang film school sa Cebu .
Nasa Metro Cebu rin ang Asian College_of_Technology .
May telebisyon at estasyon ng cable ang Cebu gaya_ng : Wealth Channel 28 , Real Cebu Television ( RCTV - 36 ) at ang Cebu Catholic Television Network ( CCTN 47 ) ( isang relihiyosong estasyon na bahagyang pagmamay-ari at inendorso ng Arkdyosis ng Cebu ) .
Makikita lang sa cable television ang Cebu ! Television Channel 28 at ang The Real Cebu Television ( RCTV - 36 ) at pinapatakbo naman ng CCTN ang UHF frequency ang channel 47 ng free TV .
Naa-access din ito mula_sa channel 56 ng Skycable .
Maliban sa pagkakaroon ng_mga lokal na istasyon , mas pinili ng_mga Cebuano ang manood sa tatlong nangungunang istasyon ng telebisyong panghimpapawid gaya_ng ABS-CBN , TV5 at GMA Network Inc.
May mga dyaryong pambansa na makikita sa isla na kung saan mayroon ang Cebu ng lokal na dyaryo  sa lenggwaheng Ingles gaya_ng : The Freeman , Sun-Star - Cebu at Cebu Daily News , may mga dyaryo ring may lenggwaheng Cebuano , SunStar SuperBalita na pag-aari ng Sun Star at Banat News na pag-aari naman ng The Freeman .
Binebenta ng 10 piso ang bawat isang kopya ng_mga lokal na dyaryo kung saan mas mura pa ito kaysa_sa bansang katapat nito .


